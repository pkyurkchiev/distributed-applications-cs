# Курсова работа

1.	Условие\
Да се създаде система на тема по избор, която да представлява уеб приложение, състоящо се от минимум две основни части: уебсайт и база данни.

2.	Задължителни изисквания за проекта\
Уеб приложението трябва да предоставя възможност за работа с CRUD (Create, Read, Update, Delete) операции върху всеки един модел/таблица от базата данни.
    1.	Структурата на базата от данни трябва да спазва следните правила:
        1.	Минимум 3 свързани таблици (схемата е обвързана с тематиката на проекта Ви).
        2.	Всяка таблица трябва да има минимум 6 колони, от които поне 4 да са с различни типове данни (int, double, long, DateTime и т.н.).
        3.	Всяка таблица трябва да съдържа поне 1 задължително поле (първичният ключ не се зачита).
        4.	Всяка текстова колона (ако има такава) трябва да има ограничение за максималния брой символи.
    2.	Структурата на уебсайта трябва да следва следните правила:
        1.	Полетата, които имат ограничения в базата данни, трябва да имат същите ограничения и в потребителския интерфейс.
        2.	Всеки изглед, който се използва за визуализация (Read), трябва да поддържа възможност за сортиране, странициране и търсене по поне два критерия.
        3.	Достъпът до уебсайта трябва да е защитен. Начинът на защита зависи от използвания технологичен стек (JWT token, Username & Password, basic token, сертификат и т.н.).
        4.	Системата за защита трябва да предоставя възможност за достъп на три нива. Необходимо е да се изработи и изглед за управление на тези права, до който да имат достъп само администраторите на системата.
            1.    Ниво 0 – Гост (нерегистриран потребител): Има достъп само до изгледите за визуализация (Read).
            2.    Ниво 1 – Потребител (регистриран потребител): Надгражда правата на Ниво 0 и получава достъп до функциите за търсене, сортиране и странициране.
            3.    Ниво 2 – Администратор: Надгражда Ниво 1 и получава достъп до изгледите за създаване, редакция и изтриване (Create, Update, Delete), както и пълен достъп до цялата функционалност на системата.

3.	Позволен технологичен стак
    *	Сървърна част: .NET (MVC, Web Forms, API)
    *	Език: C# (.NET Framework или .NET 9+)
    *	Клиентска част: HTML, CSS, JavaScript, TypeScript
    *	База данни: MS SQL, PostgreSQL, Oracle или друго хранилище за данни по избор.

5.	Допълнителна информация\
    *	Всяко допълнение към разработката, което не е вписано като задължително условие, ще бъде оценено с бонус точки (например: качване на снимки/видеа/файлове, изработка на SPA, създаване на Unit тестове).
    *	Всеки проект трябва да бъде качен в github.com под форк на репозиторието на курса, в папка course-work/implementations. В тази папка трябва да бъде добавен и README.md файл, в който да са записани факултетният номер на студента, името на проекта, кратко описание на проекта и инструкции за инсталация и стартиране на проекта.

6.	Примерно точкуване\
1 точка: Създаване на база данни според изискванията.
1 точка: Създаване на уеб приложение с CRUD операции и функционалност за търсене.
1 точка: Реализация на сортиране и странициране.
1 точка: Защита на уеб приложението и изглед за управление на правата.
1 Допълнителни точки (по 0.25 всяка): За всяка реализирана допълнителна функционалност.
